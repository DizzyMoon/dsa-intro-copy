# DSA-2024A introduktion

Dette er et simpelt lille program der spørger brugeren om navn og alder, og derefter prøver at udregne fødselsåret.

Det er vist en klassiker når det kommer til at lære simpel input og output, men denne udgave har det lille *twist*, at den er event-baseret og dynamisk åbner for flere ```forms``` på en HTML side.

Programmet *er* allerede skrevet, og fungerer, så *din* opgave er at få det til at køre på din egen maskine, og læse og forstå koden.

Opgaven er mere grundigt beskrevet i [dette Notion-dokument](https://petlatkea.notion.site/DSA-2024A-introduktions-velse-5f759d31627f4c0abd4083a07a6c47aa), men kort fortalt er trinnene:

1. Fork dette repository
2. Lav en mappe på din computer til projektet
3. Åbn den mappe i Visual Studio Code
4. Clone __dit eget__ repository
5. Kør programmet med Live Server
6. Læs source-koden igennem - tilføj kommentarer til koden
7. Gentag indtil du er sikker på at du forstår hver eneste linje
8. Commit - og push - til dit eget repository

Du er selvfølgelig mere end velkommen til at lave opgaven sammen med andre - det handler om at forstå koden, ikke om at vise hvad man allerede kan eller ved.


